1
Forth Bridge, Scotland
©Lingbeek/E+/Getty Images

Forth Bridge to kratownicowy most przerzucony nad zatoką Firth of Forth na wschodzie Szkocji. W momencie otwarcia w 1890 r. mógł się poszczycić najdłuższymi przęsłami na świecie (541 metrów). Po tej zabytkowej konstrukcji o długości 2467 metrów nadal odbywa się ruch na linii Edynburg–Aberdeen między South Queensferry i North Queensferry. W 2015 r. został wpisany na listę światowego dziedzictwa UNESCO jako mistrzowskie osiągnięcie inżynierii.
Forth Bridge to kratownicowy most przerzucony nad zatoką Firth of Forth na wschodzie Szkocji. W momencie otwarcia w 1890 r. mógł się poszczycić najdłuższymi przęsłami na świecie (541 metrów). Po tej zabytkowej konstrukcji o długości 2467 metrów nadal odbywa się ruch na linii Edynburg–Aberdeen między South Queensferry i North Queensferry. W 2015 r. został wpisany na listę światowego dziedzictwa UNESCO jako mistrzowskie osiągnięcie inżynierii.

2
Most Łańcuchowy Széchenyi'ego, Budapeszt
©Luigi Vaccarella / SOPA / eStock Photo

Most Széchenyiego to nie tylko najstarszy wiszący most w Budapeszcie, ale także najpiękniejszy ze wszystkich, które łączą Budę i Peszt, czyli zachodnią i wschodnią część miasta. Z Zamkiem Królewskim w Budzie w tle stanowi widok, którego nie można przegapić, zwłaszcza, gdy jest oświetlony. Most Łańcuchowy, jak jest popularnie nazywany, został zaprojektowany w 1839 r. i otwarty w 1849 r. jako pierwsza stała przeprawa przez Dunaj w Budapeszcie.
Most Széchenyiego to nie tylko najstarszy wiszący most w Budapeszcie, ale także najpiękniejszy ze wszystkich, które łączą Budę i Peszt, czyli zachodnią i wschodnią część miasta. Z Zamkiem Królewskim w Budzie w tle stanowi widok, którego nie można przegapić, zwłaszcza, gdy jest oświetlony. Most Łańcuchowy, jak jest popularnie nazywany, został zaprojektowany w 1839 r. i otwarty w 1849 r. jako pierwsza stała przeprawa przez Dunaj w Budapeszcie.

3
Most Bastei, Saksonia, Niemcy
©Francesco Carovillano / SOPA / eStock Photo

Robiący niesamowite wrażenie most Bastei w Górach Połabskich jest położony w Parku Narodowym Saskiej Szwajcarii w Niemczech. Prowadzi on do punktu widokowego leżącego 190 metrów nad taflą Łaby. Wszyscy śmiałkowie, którzy odważą się wspiąć na szczyt, zostaną nagrodzeni wspaniałą panoramą otaczającej go doliny. W tym miejscu wybudowano najpierw w 1824 r. drewniany most, który w 1851 r. został zastąpiony obecnym kamiennym i od tej pory już od ponad 200 lat stanowi nieprzerwanie wielką atrakcję turystyczną!

4
Ponte Vecchio, Toskania, Włochy
©Stefano Coltelli / SOPA / eStock Photo

Ponte Vecchio, co po włosku oznacza „stary most”, to piękny średniowieczny kamienny most na rzece Arno we Florencji. Jest on o tyle wyjątkowy, że zbudowano na nim sklepy sprzedające drobiazgi, pamiątki i biżuterię. Most jest zamknięty dla ruchu samochodowego, ale tętni ruchem pieszym, ponieważ jest lubiany zarówno przez mieszkańców, jak i turystów podziwiających piękno dziedzictwa artystycznego Florencji.

5
Most Dziewięciu Łuków, Sri Lanka
©Surangaw / Adobe Stock

Ta zwana powszechnie „Mostem na niebie” spektakularna konstrukcja została oddana do użytku w 1921 r., gdy wyspa znajdowała się pod kontrolą Wielkiej Brytanii. To jeden z najlepszych przykładów budownictwa kolejowego epoki kolonialnej w tym kraju. Most ma 91 metrów długości i niecałe 8 metrów szerokości oraz wznosi się na wysokość 24–29 metrów nad doliną. Jest położony w połowie drogi między stacjami Ella i Demodara.

6
Szklany most w Zhangjiajie, Hunan, Chiny
©VCG/Getty Images

Mający 430 metrów długości i 300 metrów wysokości pomost w prowincji Hunan łączy dwa brzegi głębokiego kanionu. Od momentu otwarcia w 2016 r. jest najdłuższym i najwyższym mostem ze szklaną podłogą na świecie.

7
Sydney Harbour Bridge, Australia
©iShootPhotos LLC/Getty Images

Ma 1149 metrów długości i jest jednym z najdłuższych stalowych mostów łukowych na świecie. Zwany przez miejscowych „wieszakiem do ubrań” został otwarty w 1932 r. i stanowi główne połączenie między Sydney a jego przedmieściami. Mieści dwa tory kolejowe, autostradę i dwa chodniki.

8
Most Karola, Praga, Czechy

Ten zabytkowy most łukowy nad Wełtawą został wybudowany z bloków piaskowca w latach 1357–1402 na rozkaz króla Karola V na miejscu zniszczonego w powodzi w 1342 r. mostu Judyty. Łączy Stare Miasto z Małą Straną i na jego obu końcach znajdują się ufortyfikowane wieże.
